Structura corpului. Corpul este
plat, turtit dorso-ventral, în formă de
placă sau panglică, cu o simetrie bilate-
rală (fig. 4.57). Pereții corpului prezintă
un sac muscular-cutaneu, alcătuit din
epiteliu unistratificat, sub care sunt am-
plasate câteva straturi de mușchi inelari,
longitudinali și oblici. Viermii mai mari se
deplasează prin contractarea musculatu-
rii sacului, iar cei mici – cu ajutorul nu-
meroșilor cili purtați de celulele epiteliale.
Cavitatea corpului lipsește. Spațiul dintre
pereții corpului și organe (cavitatea pri-
mară) este umplut cu o masă afânată de
țesut conjunctiv, în care sunt dislocate or-
ganele interne. Ea îndeplinește mai multe
funcții: de sprijin, de acumulare a rezer-
velor, de transport al substanțelor.

Aparatul digestiv constă din in-
testinul anterior, reprezentat de ori-
ficiul buco-anal, situat pe partea dor-
sală, un faringe musculos și intestinul
posterior. Acesta din urmă se termină
orb, de aceea resturile nedigerate sunt
evacuate prin orificiul buco-anal. De la
intestinul posterior pornesc numeroase excrescențe oarbe ce pătrund în toate re-
giunile corpului, aprovizionându-le cu substanțe nutritive (fig. 4.58). Digerarea
hranei (la protozoare, crustacee mici) la început are loc în intestin, extracelular,
sub acțiunea fermenților secretați de glandele din pereții faringelui și intestinului.
Urmează digestia intracelulară, cu participarea vacuolelor digestive din celulele
intestinului. În lipsa hranei își autodigeră țesuturile.


Organul excretor e reprezentat de proto nefridii 
Respiraţia este cutanată. Paraziții sunt anaerobi.
Aparatul circulator pro priu-zis lipsește.
Sistemul nervos este de tip ganglionar scalariform și constă din gan-
glioni cerebrali pari, de la care pornesc două trunchiuri nervoase longitudinale
unite prin comisuri transversale.

Organele de simţ. Viermii-plați
dispun de ochi primitivi și celule sen-
zitive.

Înmulţirea. Aparatul sexual este
de tip hermafrodit. Spermatozoizii se
formează în testicule, iar ovulele – în
ovare (fig. 4.59). Fecundația este in-
ternă și încrucișată, fiind precedată de
acuplare. În timpul acesteia indivizii fac
schimb de spermatozoizi.
La speciile de apă dulce dezvoltarea
este directă, iar la cele marine – indi-
rectă. La speciile parazitare ciclurile de
dezvoltare sunt complexe și includ câ-
teva stadii larvare cu schimbarea câtor-
va gazde.

Rolul viermilor-plaţi în natu-
ră şi în viaţa omului. Viermii adulți
și larvele lor sunt consumate de alte ani-
male. Formele parazitare provoacă diferite boli, deseori cauzând moartea gazdei.
Printre gazdele acestor viermi se numără și omul.


Diversitatea viermilor-plaţi

Încrengătura numără circa 13 mii de specii, dintre care 10 mii au un mod de
viață parazitar. Celelalte populează mările și apele dulci. Unele preferă solul umed,
frunzele umede, mușchii. Această varietate de specii este grupată în trei clase:
viermii-ciliaţi, trematodele şi cestodele.

Clasa Viermii-ciliaţi (Turbellaria) reunește circa 5700 de specii de viermi
tereștri, de apă dulce și de apă sărată.

Reprezentantul tipic al clasei este planaria (fig. 4.57).

Clasa Trematodele (Trematoda) reunește circa 6 mii de specii de viermi
parazitari. Corpul foliaceu, înzestrat cu ventuze, este acoperit cu un epiteliu lip-
sit de cili. Adaptări la modul parazitar
de viață sunt: prezența dispozitivelor
de fixare de organele interne ale gazdei
(ventuze, cârlige); prolificitatea sporită;
respirația anaerobă; învelișul corpului
rezistent la fermenții digestivi ai gazdei;
schimbarea gazdei.

Reprezentantul tipic al clasei este
fasciola-hepatică (fig. 4.60). Are for-
ma și dimensiunile unei semințe de dovleac. Trăiește în ficatul bovinelor, al ovinelor,
provocând boala numită fascioloză (sau gălbea-
ză). Dezvoltarea sa presupune schimbarea gazdei
după următoarea schemă: ouăle de parazit ex-
pulzate cu fecalele oilor → apă → larvă cu cili
→ corpul limneii (gazdă intermediară, unde se
înmulţeşte partenogenetic) → larvă fără cili →
chist pe iarbă → stomacul erbivorelor (gazdă
definitivă).


Clasa Cestodele (Cestoda). Cele circa 2000
de specii de cestode sunt viermi parazitari, de aceea
au o organizare simplificată. Aparatul digestiv lip-
sește, iar substanțele nutritive pătrund din corpul
gazdei prin difuziune. În structura corpului se dis-
ting trei regiuni: capul (scolex), gâtul și proglo-
tele. Scolexul poartă diferite dispozitive (ventuze,
cârlige ș.a.), cu ajutorul cărora se prinde de organe-
le interne ale gazdei. Numărul de proglote oscilează
de la 2-5 până la zeci de mii. Fiecare proglotă poar-
tă organe ale sistemului nervos, excretor și sexual.
Proglotele din regiunea gâtului sunt mai tinere și
de dimensiuni mai mici decât cele de la capătul
posterior. Pe măsura maturizării, proglotele de la
capătul posterior sunt eliminate cu materiile fecale.
Ciclul vital al cestodelor presupune schimbarea
gazdei după această schemă: ou → stomacul ani-
malelor → larvă → intestinul animalelor → sânge → muşchi → închistarea lar-
vei (numită cisticerc) → stomacul omului → intestinul omului → tenie adultă.
Reprezentanţi. Tenia-boului. Indivizii adulți parazitează în intestinul subți-
re al omului. Pot atinge o lungime de la 0,5 până la 10 m. Larvele acestui vierme
se dezvoltă în organele interne ale vitelor. Contaminarea omului se poate produce
prin consumul de carne de vită cu cisticerci, insuficient tratată termic. Cisticercul
este o veziculă cu lichid în care plutește scolexul. În intestinul omului, scolexul se
eliberează de membrană și se fixează cu ventuzele de pereții lui.
Tenia-porcului (fig. 4.61) este un vierme de 2-4 m, cu un cap mic ce poartă
patru ventuze și o coroană de cârlige. Parazitează în intestinul subțire al porcului
(gazdă intermediară). Omul (gazdă definitivă) se poate contamina consumând
carne de porc prelucrată termic necorespunzător.
Echinococul este un vierme de 3-5 mm lungime, parazit periculos pentru
organismul uman. Forma adultă parazitează în intestinul animalelor carnivore.
Gazde intermediare sunt omul, animalele omnivore și erbivore. La om, larva se
dezvoltă în ficat, plămâni, creier.
